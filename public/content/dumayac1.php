<h3> PAGBABALIK ESKWELA (Back to School)</br><small> By: Nicole Marie G. Dumayac</small></h3>
            <p>Ang pagbabalik eskwela ay isa sa mga pinaka-hinahandaan ng lahat. Bumungad muli ang mga pintuan ng Visayan Nazarene Bible College para sa mga dati at bagong mga estudyante, guro at miyembro  ng paaralan. Bagong simula, pagbabago at pag-asa ang nag-aabang sa bawat kasapi ng  paaralan.</p>
            
            <p>   Ika-9 ng Hunyo sa   kasalukuyang  taon ng 2016, nag umpisa ang panibagong taon ng pag-aaral. Ngunit  ang naganap sa araw na iyon ay ang oryentasyon para sa mga  estudyante. Inilahad sa oryentasyon ang mga iba’t-ibang    patakaran sa paaralan, ibinigay rin ang mga bagay na idinagdag  sa mga kagamitan sa paaralan. Nagkaroon ng introduksyon sa bawat klase o baitang; nakilala ng mga estudyante ang mga bagong guro  na gagabay at magtuturo sa panibagong taon sa pag-aaral, gayon din ang mga guro sa mga bago at lumang mga estudyante na kanilang tuturuan. Bawat miyembro ng paaralan, maging estudyante, guro, at kawani ng eskwelahan ay handa na sa pagbabalik trabaho at pag-aaral. Sumunod ang pangalawang oryentasyon, ito ay tungkol sa BGBP (Boys and Girls Brigade Philippines). Ipinakilala ang mga bagong kabataang pinuno ng BGBP VNBC sa pangunguna ng bagong prinsipal at opisyal ng BGBP na si G. Leo Mahanlud. Dumating ang Hunyo 13, 2016 araw ng Lunes, nag-umpisa ang opisyal na araw ng pagbabalik eskwela. Agad na inumpisahan ang diskusyon at introduksyon ng mga leksyon at module. </p>
            
            <p>Mayroong mga malaking pagbabago  maraming bagong estudyante at guro, naninibago man ang lahat inaasahan ang maganda at matagumpay na taon ng pag-aaral sa taong 2016-2017. Sa mga estudyante, guro, at bagong miyembro o kawani ng paaralan halina’t yakapin ng buong puso ang pagbabalik eskwela at taas noong ipagmalaki na tayo ang bumubuo ng Visayan Nazarene Bible College. –NMD.</p>